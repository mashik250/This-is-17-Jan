দক্ষিণ কোরিয়ার অভিশংসিত প্রেসিডেন্ট ইউন সুক ইওলকে দ্বিতীয় দফার অভিযানে গ্রেপ্তার করতে সমর্থ হয়েছে দেশটির কর্তৃপক্ষ। কয়েক সপ্তাহের অস্থির অবস্থার পর গতকাল বুধবার স্থানীয় সময় সকাল সাড়ে দশটায় তাকে গ্রেপ্তার করা হয়। এই অভিযানে অন্তত তিন হাজার পুলিশ সদস্য অংশ নেয়।

এর আগে গত ৩ জানুয়ারি অভিশংসিত এই প্রেসিডেন্টকে গ্রেপ্তারের জন্য প্রথম দফা চেষ্টা চালানো হয়।

গত ১৪ ডিসেম্বর দক্ষিণ কোরিয়ার পার্লামেন্টের সদস্যরা সম্মিলিতভাবে সামরিক আইন জারির দায়ে পেসিডেন্ট ইউন সুক ইওলকে অভিশংসন করে।
