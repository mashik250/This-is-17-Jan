গণঅভ্যুত্থানে সব দলের অবদানকে স্বীকৃতি দিয়ে একটি অন্তর্ভুক্তিমূলক 'জুলাই ঘোষণাপত্রের' বিষয়ে রাজনৈতিক দলগুলো ঐক্যমত্যে পৌঁছেছে বলে জানিয়েছেন আইন উপদেষ্টা ড. আসিফ নজরুল।

আজ বৃহস্পতিবার জুলাই গণঅভ্যুত্থানের ঘোষণাপত্র নিয়ে রাজধানীর ফরেন সার্ভিস একাডেমিতে প্রধান উপদেষ্টার সর্বদলীয় বৈঠকের পরে এসব কথা জানান আইন উপদেষ্টা।

আসিফ নজরুল বলেন, 'সবার অবদানকে স্বীকৃতি দিয়ে একটি অন্তর্ভুক্তিমূলক জুলাই ঘোষণাপত্র প্রস্তুত করা হবে। এতে সময় আরেকটু বেশি লাগবে, তবে অহেতুক কালক্ষেপণ যেন নাহয়— সেজন্য আমাদের সতর্ক থাকতে হবে।'
